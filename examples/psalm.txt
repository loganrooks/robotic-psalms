[VERSE 1]
Deus misereatur nostri, et benedicat nobis
illuminet vultum suum super nos, et misereatur nostri.

[VERSE 2]
Ut cognoscamus in terra viam tuam,
in omnibus gentibus salutare tuum.

[VERSE 3]
Confiteantur tibi populi, Deus:
confiteantur tibi populi omnes.

[VERSE 4]
Laetentur et exsultent gentes:
quoniam iudicas populos in aequitate,
et gentes in terra diriges.

[VERSE 5]
Confiteantur tibi populi, Deus,
confiteantur tibi populi omnes:
terra dedit fructum suum.

[VERSE 6]
Benedicat nos Deus, Deus noster,
benedicat nos Deus:
et metuant eum omnes fines terrae.